# Overgang til Norsk tesaurus for sjanger og form (NTSF)

2021-06-04

Vi har nå gått over fra å beskrive form/sjanger med begreper fra 
[Bibbi autoriteter](/hente/autoritetsdata) til å bruke begreper fra 
[Norsk tesaurus for sjanger og form](https://bibliotekutvikling.no/kunnskapsorganisering/kunnskapsorganisering/vokabularer-utkast/felles-autoritetsregister-for-personer-og-korporasjoner/) (NTSF).

De fleste begrepene fra Bibbi autoriteter har blitt tatt med videre i NTSF, men termene har i mange tilfeller fått ny form.
I Bibbi autoriteter sto termene i entall, mens termene i NTSF er satt i flertall: for eksempel har «Roman» blitt til «Romaner».
Noen termer har også blitt skrevet mer ut, for eksempel har Bibbi-termen «Villmark» blitt til «Villmarksfortellinger» i NTSF. 

I noen tilfeller er NTSF mer spesifikk enn Bibbi. Bibbi-begrepet «Dagbøker» ble for eksempel brukt om både faktiske dagbøker og dagbokromaner, mens i NTSF skilles det mellom [«Dagbøker»](https://id.nb.no/vocabulary/ntsf/54) og [«Dagboksfortellinger»](https://id.nb.no/vocabulary/ntsf/536).

I MARC 21 blir form/sjanger-feltene merket med URI fra NTSF i `$0` og vokabularkoden «ntsf» i `$2`:

```
655 $a Villmarksfortellinger $0 https://id.nb.no/vocabulary/ntsf/326 $2 ntsf
```

Se også [artikkel på bibliotekeneshus.no](https://www.bibliotekeneshus.no/nasjonal-tesaurus-for-sjanger-og-form-na-er-vi-i-gang/) for mer om utviklingen av tesaurusen og overgangen.

## Film- og dataspillsjangre

Siden Norsk tesaurus for sjanger og form foreløpig er begrenset til litteratursjangre, 
kommer vi til å fortsette å bruke Bibbi autoriteter for 
[film-](https://id.bs.no/bibbi/group/efbe2d4b-b3de-4194-b069-b764b1333a23).
og [dataspillsjangre](https://id.bs.no/bibbi/group/a3ac9412-c520-4b1e-b393-ab9b0fc690b7).
Tidligere har vi i liten grad skilt mellom begreper for å beskrive litteratur, film og dataspill,
vi har f.eks. brukt det samme begrepet «Grøsser» for alle tre, men vi kommer nå til å skille mellom
NTSF-begrepet [«Grøssere»](https://id.nb.no/vocabulary/ntsf/118) (for skjønnlitteratur) og
Bibbi-begrepene [«Grøssere (film)»](https://id.bs.no/bibbi/1203108) og [«Grøssere (spill)»](https://id.bs.no/bibbi/1203115).
Vi går over til flertallsform også for disse termene, og vil jobbe sammen med NB om å prøve å få innlemmet dem i NTSF på sikt.

## Oppdatering av eksisterende poster

Vi har oppdatert alle postene i Bibbi-katalogen, så det vil være mulig å hente oppdaterte poster fra
[SRU-](/hente/bibliografiske-data/sru) eller [OAI-PMH](/hente/bibliografiske-data/oai-pmh)-tjenestene våre, samt Bibbi-basen (??).

Du kan også laste ned [mappingtabellen vår](/vedlegg/2021-06-03-bibbi-ntsf-mapping.xlsx), hvis du ønsker å gjøre endringer i egen katalog selv med søk og erstatt. Tabellen består av 6 kolonner:

- *Bibbi-ID*: Identifikatoren for Bibbi-begrepet vi har brukt tidligere. Det er imidlertid kun de siste årene vi har levert denne med postene (i `$4` i NORMARC og `$0` i MARC 21).
- *Bibbi-term*: Termen vi har brukt tidligere.
- *Evt. ekstra kriterium*: For tilfeller der ett Bibbi-begrep er erstattet av to eller flere begreper fra NTSF. F.eks. for Bibbi-begrepet «Dystopier» skal film og dataspill ikke overføres til NTSF-begrepet [«Dystopier»](https://id.nb.no/vocabulary/ntsf/68).
- *Ny term*: Ny term, enten fra NTSF (for litteratur) eller fra Bibbi (for film og dataspill).
- *NTSF-URI*: URI fra NTSF, hvis den nye termen er fra NTSF.
- *Antall katalogposter*: Hvor mange bibliografiske poster i Bibbi-katalogeen det nye form/sjanger-begrepet har blitt tatt i bruk på.

Det kan hende systemleverandøren din kan være behjelpelig med å oppdatere poster.
